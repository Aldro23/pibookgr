**Second Life**

**Η περίπτωση του Second Life**

Το Second Life (SL) είναι ένα διαδικτυακό τρισδιάστατο πολυχρηστικό
εικονικό περιβάλλον (Multi-user Virtual Environment, MUVE), στο οποίο
avatars (εικονικές αναπαραστάσεις των παικτών) αλληλεπιδρούν μέσω
επικοινωνίας, μάθησης, εξερεύνησης, παιχνιδιού και εμπορικών
δραστηριοτήτων. Το περιβάλλον αυτό δημιουργείται και εξελίσσεται
αποκλειστικά από τους χρήστες. Κάθε φορά που μπαίνει ένας παίκτης μπορεί
να δει ότι το περιβάλλον έχει αλλάξει ή νέα μέρη, αντικείμενα και
άνθρωποι υπάρχουν εκεί που πριν δεν υπήρχαν.

Το SL δόθηκε στο κοινό το 2003 από την εταιρεία Linden Lab, που εδρεύει
στο San Francisco και ιδρύθηκε το 1999 από τον Philip Rosedale,
προηγούμενο υπεύθυνο τεχνολογίας του RealNetworks. Αυτός εμπνεύστηκε από
την περιγραφή ενός πανταχού metaverse στο μυθιστόρημα του 1992 Snow
Crash και οραματίστηκε έναν εικονικό κόσμο όπου οι χρήστες μπορούν να
ψηφιοποιήσουν τα πάντα και να συνεργαστούν σε ένα τρισδιάστατο
περιβάλλον που θα χτιζόταν από τους ίδιους τους χρήστες (Long Now
Foundation, 2006).

Είναι ένας παιχνιδοχώρος, όπου όλοι οι τύποι ανθρώπινης αλληλεπίδρασης
μπορούν να δοκιμαστούν, χωρίς τις αρνητικές συνέπειες που θα είχαν στην
πραγματική ζωή. Είναι ένα ασφαλές μέρος για να αποτύχει κάποιος, να
διατηρήσει την ανωνυμία του, να ανακαλύψει τον εαυτό του και τους
άλλους. Διαθέτει ιδιωτικούς και δημόσιους χώρους, επιτρέπει δομημένες
γραμμικές εμπειρίες αλλά και πιο ελεύθερες και ανοικτές.

Τα πολυχρηστικά εικονικά περιβάλλοντα (MUVEs), όπως το SL, αποτελούν μια
νέα δύναμη στο χώρο της ηλεκτρονικής μάθησης. Σε κάθε περίπτωση,
πρόκειται για έναν κόσμο συνεχώς μεταβαλλόμενο που δημιουργείται από
τους συμμετέχοντες και έτσι δεν προκαλεί έκπληξη ένα νέο σύστημα
πνευματικής ιδιοκτησίας (copyright) που είχε από τις αρχές, για τις
δημιουργίες των κατοίκων του.\
Το παιχνίδι περιλαμβάνει φυσικά και τα βασικά που θα περίμενε κάποιος
από ένα rpg, όπως εξελιγμένες λειτουργίες αναζήτησης, παγκόσμιο χάρτη,
chat, εξέλιξη του avatar, συμβουλευτικές πληροφορίες στην οθόνη

Από την πλευρά της κατασκευής και της επιλογής των τεχνολογικών
εργαλείων της διάδρασης, η εταιρία Linden Lab εκμεταλλεύτηκε βασικές
έννοιες του Web 2.0, όπως την συνεργατική δημιουργία (creative commons)
και το λογισμικό ανοικτού κώδικα (open source), και δημιούργησε ένα
εικονικό κόσμο φιλικό προς τη μάθηση, στον οποίο εκπαιδευτικές
προσομοιώσεις και προγράμματα μάθησης μπορούν σχετικά εύκολα και
οικονομικά να εφαρμοστούν. Ενσωματωμένο στο λογισμικό είναι ένα
τρισδιάστατο εργαλείο μοντελοποίησης που βασίζεται σε απλά γεωμετρικά
σχήματα που επιτρέπει στους κατοίκους να χτίσουν εικονικά αντικείμενα.
Υπάρχει επίσης μια διαδικαστική γλώσσα προγραμματισμού, Linden Scripting
Language, η οποία μπορεί να χρησιμοποιηθεί από τους χρήστες για να
προσθέσουν διαδραστικότητα σε αντικείμενα.
